PREFAZION E XVII

Riporto qui per saggio alcuni brani:

Ι. - Principium rerum struxit sapientia celum.
Primitus omne solum condidit atque polum;
Senos perque dies hec ornat maxime dicens:
Astra micent plura, luna sit atra fugans,

Sol super excellat cunctas quas fabrico stellas,
Ac pluviam Phebus pellat et omne gelu.
Germinet et terra, viridem producat et herbam,
Arboreas species, monstra, ieras, pecudes,
Parturiat parvos pariter pisces aqua magnos,
Ac generet volucres, desuper ac volitentur.
Quis super hee esset, sapientia iussit adesse,
Conformans hominem, quem sibi vult similem:
Huic quoque dum dormit, costam trahit arbiter orbis,
Eva fit ex costa, que sit Ade socia.

His iubet ut presint cunctis animalibus evi,
Illis que terra seu generavit aqua,

Omnibus in cuncto dominentur et hi duo mundo.
Et benedixit eis: crescite, dixit eis.

Ordine concordi subiungam qualiter orbi,
Ornatus dederit membraque contulerit,
Namque die primo lucis fabricatur origo
Surrexisse sother credimus hacve die.

Separat a limpha limpham celumque secunda
Quis nisi Christi potens hec bene scire potest?
Tertius exsiccat limphas, mare suscipit ipsas,
Robora fructifera, semina dat varia,

In feria quarta Phebe splendescit et astra,
Insignis Titan splendidiusque micat.

Quinta dies plures dedit advolitare volucres
Multiplices pisces lympha dat et volucres.
Datque die sexta quadrupes et reptile terra.
Totus erat mundus, post fit Adam luteus,
Costam dum dormit deus huic de corpore tollit,
Ex qua fit mulier quam sibi consociet.

Omnia perfecta feria sunt denique sexta

Pollet de requie septimus atque dies.

11. — De plantatione Paradisi delitiarum

Atque nemus factor cosmi plantarat et arbor
Dulcis acrisque nimis creverat intus ibi.
Quatuor emanant hinc flumina sedulo clara
Physon gemmifer est primus et aurifer est,
Ethiopesque Gyon circundat maxime nigros,
Mittitur et Tigris tertius Assyriis,

At fluvius quartus vocitatur Eufraten altus,

T.V,p.u—B.

 

